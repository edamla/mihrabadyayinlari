---
layout: author
title: Gürbüz Azak
key: gurbuz-azak
image: assets/images/avatar/gurbuz-azak.jpg

twitter: https://twitter.com/
facebook: https://www.facebook.com/
youtube: https://youtube.com/
instagram: https://instagram.com/
site: www.mihrabadyayinlari.com

categories: #[ cat1, cat2 ]
tags: #[ araştırmacı, tarihçi]

# For adding excerpt add <!--more--> and break the line
---
Bâbıâli’nin sevilen ve sayılan usta isimlerinden ressam, gazeteci ve yazar Gürbüz Azak, Denizli Acıpayam’da 5 Temmuz 1938 tarihinde doğdu. Zehra Hanım ve İbrahim Azak Bey’in oğludur. Acıpayam Cumhuriyet İlkokulu ve Denizli Lisesi’nde okudu. Orta öğretiminde ve İstanbul’da Devlet Güzel Sanatlar Akademisi’ndeki tahsili sırasında birçok değerli hocadan ders aldı.
Gürbüz Azak, gazeteciliğe 1961 yılında Hür Vatan gazetesinde ressam ve grafiker olarak başladı. Daha sonra Yeni İstanbul (1962-1965) ve Bâbıâli’de Sabah (1965-69) gazetelerinde çalıştı. Necip Fazıl Kısakürek’in isteği üzerine Büyük Doğu dergisinin çizimlerini yaptı. Yeni Asya gazetesinde “Dostlara Mektup” başlığıyla ve Nedim Gürbüz imzasıyla köşe yazıları yazdı. Atölye kurarak serbest ressamlık yaptı (1969-74). Yeni Asya Gazetesi Yayın Müdürlüğü (1974-77) ve Tercüman Gazetesi Yazı İşleri Müdürlüğü (1977-1980) görevinde bulundu. 1984 yılında Doğuş gazetesinde Oğuz Akalan imzasıyla yazılar yazdı. 1984-2001 yılları arasında Türkiye gazetesinde köşe yazarlığı yaptı. Bâbıâli’de birçok gazeteci, yazar ve sanatçıyla çalıştı. Yazıları muhtelif dergilerde yayımlandı ve ilgiyle okundu. Yazı ve kitaplarında zaman zaman Nedim Gürbüz, Oğuz Akalan ve Aliş imzalarını kullandı. 
Sanatçının yazı, çizgi ve şiirleri; Nasır (1957-59), Şiir (1961), Saygı Edebiyat (1966), Türk Edebiyatı (1966-67), Boğaziçi-Köprü (1982-84) ve Doğuş (1985-88) gibi dergilerde yer aldı. 1984 yılında İnanç dergisi tarafından “Yılın Ressamı”, 1994’te Türkiye Gazeteciler Cemiyeti’nce “Yılın Gazetecisi” seçildi. Deli Balta adlı çizgi romanı filme alınıp dokuz bölüm hâlinde TGRT’de yayımlandı (1990-91). Bazı kuruluşlardan ödülleri bulunan Gürbüz Azak’ın, 2010 yılında yayımlanan Tatar isimli romanı, ESKADER Roman Ödülü’ne lâyık görüldü. Yaptığı resimleri sergileyen sanatkârımız, Türkiye Gazeteciler Cemiyeti, Aydınlar Ocağı ve ESKADER üyesidir. İstanbul Büyükşehir Belediyesi ve ESKADER işbirliğiyle hakkında Tarık Zafer Tunaya Kültür Merkezi’nde ve Ali Emiri Efendi Kültür Merkezi’nde saygı programları yapıldı. Evli ve iki çocuk babası.