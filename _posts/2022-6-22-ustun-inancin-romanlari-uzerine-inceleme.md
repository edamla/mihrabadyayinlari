---
layout: post
title: "Üstün İnanç'ın Romanları ve Romancılığı Üzerine Bir İnceleme"
# author: damlayayinevi
categories: [ Kültür ]
featured: true
tags: [Üstün İnanç, Tez]
image: assets/images/posts/ustun-inanc.jpg
rating: 4.5
---

Bu çalışmada, son dönem yazarlarından Üstün İnanç'ın hayatı, çalışma alanları, sanatı, romanlarının kronolojik tanıtımı ve romancılığı üzerine bir incelemesi yapılmıştır. 1937 yılında İstanbul'da doğan Üstün İnanç,Basın Yayın ve Gazetecilik Yüksek Okulu'ndan mezun olmuş iş hayatına 1956'da başlamıştır. Gazetecilik, tiyatro ve roman yazarlığı, tiyatro yönetmenliği ve oyunculuğu yapan sanatçı bugün hayatta ve İstanbul Büyükşehir Belediyesi Kültür Bölümünde çalışmalarına devam etmektedir. Romanlarının Tanıtımı bölümünde eserler; olay, kahramanlar, mekân ve zaman unsurlarına göre incelenmiş, sıralama kitapların yayın tarihlerine göre kronolojik olarak yapılmıştır. Romanlar konularına göre Yalnız Değilsiniz, Ayıp Uşakları ve Yazıklar Çıkmazı arayış ve kuşak çatışmasını, İnsanlar Böyledir ve Bir Kimlik Lütfen işçi sınıfını ve son iki romanı Makedonya Gamzesi ve Yağmur Kanla Başladı ise II. Meşrutiyet yıllarını işleyen eserler olarak tasnif edilmiştir. Romancılığı bölümünde ise romanların içeriğine göre roman anlayışı üzerinde durulmuştur. Bunlar; Necip Fazıl Kısakürek etkisi, kahramanların özellikleri, rüyalar, dini unsurlar, ikinci Abdülhamit, kitap yazma ve okuma, güzel sanatlar, aile, ahlak, doğruluk, sosyal, siyasal, ekonomik, psikolojik, popüler roman gibi unsurlar olarak belirlenmiştir.

**Yüksek Lisans Tezi**

**MEHMET KURNAZ**

**Giresun Üniversitesi Sosyal Bilimler Enstitüsü Türk Dili ve Edebiyatı Anabilim Dalı**

**Kaynak:** <a href="https://tez.yok.gov.tr/UlusalTezMerkezi/tezSorguSonucYeni.jsp" target="_blank">Yükseköğretim Kurulu Başkanlığı Tez Merkezi</a>