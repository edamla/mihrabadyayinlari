---
layout: post
title:  "Orta Doğu’daki Çanakkale Savaşımız: Kut’ül Amare"
authors: []
categories: [ Kültür ]
image: assets/images/posts/ortadogu-canakkale-savasmiz.jpg
tags: []
sticky: true
featured: true
# For adding excerpt add <!--more--> and break the line
---
Osmanlı’nın Son Zaferi Orta Doğu’daki Çanakkale Savaşımız: Kut’ül Amare

Mehmed Âkif’in deyimiyle; İstiklal Savaşımızın Habercisi, Ön Sözü…

Kut’ül Amare; Birinci Dünya Savaşı Yıllarında yaşanan; Irak, Bağdat yakınlarındaki; Dicle nehri kıyısında Kut’ül Amare denilen yerde Osmanlı Ordusunun İngilizleri büyük bir yenilgiye uğrattığı son zaferidir. O dönem karikatürlere konu olmuş; Türk Ordusuna ağır şekilde yenilen İngiltere yaralı aslan olarak tasvir edilmiştir. ‘’ Avrupa’nın hasta adamı’’ aslan terbiyecisi Osmanlı.
<!--more-->

Kut’ta kazandığımız yüz yıl önceki destanımız, Milli Mücadele ve Kurtuluş Savaşımızın kazanılmasın da çok güçlü bir moral olmuştur. Azim, milli birlik ve beraberlik, Türk olmanın gücü; İngilizlerin teknik üstünlüğüne galip gelince, milli mücadelede halkımıza umut ve motive olurken, düşmanlarımız için de kırılma noktası olmuştur.

Kut’ül Amare ruhu, duruş, şeref, iman, cesaret, adanmışlık, bu topraklara sevdalı olmaktır. Bugün Orta Doğu’da yaşanan hadiseleri idrak edebilmek için; yüz yıl öncesinin tarihi olaylarını bilmenin ve anlamanın gerekliliği muhakkaktır. Bu noktada savaşa katılan üst düzey askerlerin hatıratları, devlet arşivleri, Genelkurmay Başkanlığı Arşivi’nden edindiğimiz bilgi, belge, resimler ile doyurucu bir eseri okuyucularımızla buluşturmaya çalıştık.

Kut Kahramanı Halil Paşa’nın kendinden 22 yaş küçük esir bir komutana davranış şekli ve asaleti karşısında; İngiliz General Townshend’ın ‘’Bu kadar necip bir düşmanla çarpışmaktan iftihar duyuyoruz.’’ sözü Türk olmanın farkını dünyaya bir kez daha ispatlar niteliktedir. Kitabın ‘’Kut Kahramanları’’ bölümünde, belki de ilk defa karşılaşacağınız kahramanlık hatıraları karşısında tarih bir okyanus ise biz halen bir kum taneciği kadar farkındalığa sahibiz diye düşünme den geçmek mümkün değil.

29 Nisan 1916 tarihinden itibaren, Silahlı Kuvvetlerimizde ‘’Kut Bayramı’’ olarak kutlanan bu zafer; 1952 yılında Türkiye’nin NATO üyesi olması ile beraber adım adım silinmeye mahkûm edildi. Kut’ül Amare Zaferi’nin bayram olarak kutlanmasından rahatsız olan İngilizler, NATO üyeliğimizin ardından bayramın kaldırılması için baskıcı tutumlar sergileyip, bu zaferi yâd edilemez hâle getirdiler. Ardından okullardaki ders kitaplarından da silindi.

O halde hep beraber bakalım; bugün bize tarihten ne düşer; Kut bize neyi fısıldar, bizden ne ister?

Kut’ül Amare Zafer Bilgi Mihrabad Yayınları İstanbul, 2017 251 sayfa