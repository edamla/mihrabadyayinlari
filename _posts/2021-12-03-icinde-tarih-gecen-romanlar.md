---
layout: post
title:  "İçinde Tarih Geçen Romanlar"
authors: []
categories: [ Kültür ]
image: assets/images/posts/icinde-tarih-gecen-romanlar.jpg
tags: []
featured: true
# For adding excerpt add <!--more--> and break the line
---
Yerli değerlere önem veren yazarların eserlerini ön plana çıkaran Mihrabad’dan dört kitap daha okura sunuldu. Bu kitaplardan bazılarının piyasada baskısı tükenmişti. Bunlardan ikisi yazar Üstün İnanç’a ait. İnanç’ın başörtüsü meselesini konu alan ve Mesut Uçakan tarafından aynı adla sinemaya da uyarlanan Yalnız Değilsiniz romanını geçen haftalarda yayınlayan Mihrabad, aynı yazarın ‘Bir Kimlik Lütfen’ ve ‘Ayıp Uşakları’ adlı romanlarının yeni baskılarını yaptı.
<!--more-->
İnanç, ‘Bir Kimlik Lütfen’de Türkiye’nin kimlik arayışlarını romanlaştırıyor. Ayıp Uşakları romanında ise, Füsun adlı kahramanın şahsında farklı ‘izm’lere kapılmış aydınlarımızın içine düştüğü bataklığa dikkat çekiyor. Mihrabad’dan çıkan bir başka eser ise ‘tarihi roman’ dizisinden çıkan Yıldırım Bayezid. Cavit Esen’in kaleme aldığı eser, Halçlılara karşı Niğbolu’da muhteşem bir zafer kazanan ve 14 yıl saltanat süren, hayatı ibretlerle dolu olan bir Padişah’ın romanı.

NENE HATUN’UN GAZASI


Aynı yayınevinden çıkan bir diğer tarihi roman da Sara Gürbüz Özeren imzalı ’93 Harbi ve Nene Hatun’ adını taşıyor. Yakın tarihimizde mühim bir olay olan 93 Harbi 1877-1878 Osmanlı Devleti’nin üzerinde yabancı emellerin hayata geçirildiği yıllar olarak biliniyor. Roman işte o yılların fotoğrafını okura sunuyor.