---
layout: post
title:  "Üstün İnanç, Tiyatro Eserlerinde Gelenekle Moderni Birleştirdi"
authors: []
categories: [ Kültür ]
image: assets/images/posts/ustun-inanc-tiyatro-eserlerini-birlestirdi.jpg
tags: []
featured: true
# For adding excerpt add <!--more--> and break the line
---
“Üstün İnanç’ın Tiyatro Eserleri” paneli, Türkiye Yazarlar Birliği İstanbul Şubesi’nde gerçekleşti. Toplantıya yazar Üstün İnanç’ın yarısıra tiyatro sanatçıları Caner Bilginer, Fulya Bilginer ve Erdal Yıldırım da katıldı. Paneli Mehmet Nuri Yardım yönetti.
<!--more-->
Mehmet Nuri Yardım konuşmasında Üstün İnanç’ın çok yönlü bir sanatkâr olduğunu belirterek, “Üstün Hocamız romancıdır, gazetecidir, senaristtir, tiyatro yazarıdır. Ama biz bugün onun sadece tiyatro eserleri üzerinde duracağız. Üstün İnanç’ın sahnelenmesinde emek verdiği, merhum Necip Fazıl’ın Ulu Hakkan Abdülhamid Han adlı tiyatro eseri, geçmiş yıllarda Anadolu’da 519 defa sahnelenmiştir. Üstün İnanç gelenekli tiyatroyu modern tiyatro ile birleştirebilmiş bir yazarımızdır.” dedi.

Caner Bilginer, konuşmasında Üstün Hocanın talebesi olduğunu belirterek, “O eserleriyle bizi uyandıran, bizi doğru düşünceye sevkeden bir sanatkârımızdır. Üstün İnanç yerli ve millidir.” dedi. Fulya Bilginer de konuşmasında şöyle dedi: “2000’li yılların başına hocamla tanıştık. Ondan çok yararlandık, birikiminden istifad ettik. Baz ıoyunlarda yönetmenim oldu. Bize ışık oldu, bizi yönlendirdi.” dedi.

Erdal Yıldırım ise Üstün Beyi 1994’te ve 1995’te tanıdığımı belirterek, “Hocamız bilhassa Gösteri Santaları Merkezi’nde (GSM) bize yepyeni bir ufuk açtı. Bize sanatın ilkelerini hatırlattı. Bu anlamda GSM hepimiz için bir okul oldu. Bize araştırma ruhunu aşıladı. Oynayacağımız veya yazacağımız konularla ilgili iyi araştırma yapmamızı isterdi. Sadece yerli kaynaklardan değil yabancı kaynaklardan da faydalanmamızı arzu ederdi.” diye konuştu. Alaattin Koçak, Reşat Şen, Asalet Durmuş, Aziz Erdoğan, İhsan Kabil, Şemistan Kaya, Hasan Uyar, İsmail Yağcı ve Muhsin Karabay da Üstün İnanç’ın şahsiyeti ve tiyatro eserleri hakkında konuştular. Üstün İnanç, toplantının sonunda Mihrabad Yayınları’ndan yeni çıkan Tiyatro Eserlerim ile diğer romanlarını okuyucularına imzaladı. Program, çekilen hatıra fotoğrafları ile son buldu.